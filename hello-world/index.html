<!DOCTYPE html><html lang="be"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Ад ЗША да Туркменістана — Дзе можна знайсці помнікі беларускім пісьменнікам за мяжой - Arkuš</title><meta name="description" content="Ад ЗША да Кітая, ад Фінляндыі да Італіі. Помнікі, дошкі ці іншыя знакі памяці беларускім пісьменнікам ёсць як мінімум на&hellip;"><meta name="generator" content="Publii Open-Source CMS for Static Site"><link rel="canonical" href="https://aliaxandra.github.io/arkush/hello-world/"><link rel="alternate" type="application/atom+xml" href="https://aliaxandra.github.io/arkush/feed.xml"><link rel="alternate" type="application/json" href="https://aliaxandra.github.io/arkush/feed.json"><meta property="og:title" content="Ад ЗША да Туркменістана — Дзе можна знайсці помнікі беларускім пісьменнікам за мяжой"><meta property="og:image" content="https://aliaxandra.github.io/arkush/media/posts/2/Mogila_Maksima_Bogdanovicha.jpg"><meta property="og:image:width" content="900"><meta property="og:image:height" content="1200"><meta property="og:site_name" content="Arkuš"><meta property="og:description" content="Ад ЗША да Кітая, ад Фінляндыі да Італіі. Помнікі, дошкі ці іншыя знакі памяці беларускім пісьменнікам ёсць як мінімум на&hellip;"><meta property="og:url" content="https://aliaxandra.github.io/arkush//hello-world/"><meta property="og:type" content="article"><link rel="stylesheet" href="https://aliaxandra.github.io/arkush/assets/css/style.css?v=0a499d404cb9cedde13de4bca97568af"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://aliaxandra.github.io/arkush/hello-world/"},"headline":"Ад ЗША да Туркменістана — Дзе можна знайсці помнікі беларускім пісьменнікам за мяжой","datePublished":"2025-01-17T14:26+01:00","dateModified":"2025-02-13T16:49+01:00","image":{"@type":"ImageObject","url":"https://aliaxandra.github.io/arkush/media/posts/2/Mogila_Maksima_Bogdanovicha.jpg","height":1200,"width":900},"description":"Ад ЗША да Кітая, ад Фінляндыі да Італіі. Помнікі, дошкі ці іншыя знакі памяці беларускім пісьменнікам ёсць як мінімум на&hellip;","author":{"@type":"Person","name":"Arkuš","url":"https://aliaxandra.github.io/arkush/authors/sasha-serge/"},"publisher":{"@type":"Organization","name":"Arkuš","logo":{"@type":"ImageObject","url":"https://aliaxandra.github.io/arkush/media/website/Arkus-logo-2.svg","height":109,"width":318}}}</script><noscript><style>img[loading] {
                    opacity: 1;
                }</style></noscript></head><body class="post-template"><header class="header" id="js-header"><a href="https://aliaxandra.github.io/arkush/" class="logo"><img src="https://aliaxandra.github.io/arkush/media/website/Arkus-logo-2.svg" alt="Arkuš" width="318" height="109"></a><nav class="navbar js-navbar"><button class="navbar__toggle js-toggle" aria-label="Menu"><span class="navbar__toggle-box"><span class="navbar__toggle-inner">Menu</span></span></button><ul class="navbar__menu"><li><a href="https://aliaxandra.github.io/arkush/pra-nas/" target="_self">Пра нас</a></li></ul></nav></header><main class="post"><div class="wrapper"><article class="content"><header class="content__header"><h1 class="content__title">Ад ЗША да Туркменістана — Дзе можна знайсці помнікі беларускім пісьменнікам за мяжой</h1><div class="content__meta"><div class="content__author">By <a href="https://aliaxandra.github.io/arkush/authors/sasha-serge/" class="invert" rel="author" title="Arkuš">Arkuš</a></div><time datetime="2025-01-17T14:26">студзень 17, 2025</time></div></header><figure class="content__featured-image"><img src="https://aliaxandra.github.io/arkush/media/posts/2/Mogila_Maksima_Bogdanovicha.jpg" srcset="https://aliaxandra.github.io/arkush/media/posts/2/responsive/Mogila_Maksima_Bogdanovicha-xs.jpg 300w, https://aliaxandra.github.io/arkush/media/posts/2/responsive/Mogila_Maksima_Bogdanovicha-sm.jpg 480w, https://aliaxandra.github.io/arkush/media/posts/2/responsive/Mogila_Maksima_Bogdanovicha-md.jpg 768w, https://aliaxandra.github.io/arkush/media/posts/2/responsive/Mogila_Maksima_Bogdanovicha-lg.jpg 1200w" sizes="(min-width: 56.25em) 100vw, (min-width: 37.5em) 50vw, 100vw" loading="eager" height="1200" width="900" alt=""><figcaption>Магіла Максіма Багдановіча</figcaption></figure><div class="content__inner"><div class="content__entry"><h6 id="ad-zsha-da-kitaya-ad-finlyandyi-da-italii-pomniki-doshki-ci-inshyya-znaki-pamyaci-belaruskim-pismennikam-yosc-yak-minimum-na-troh-kantynentah-gety-artykul-zmyashchae-ih-aglyad">Ад ЗША да Кітая, ад Фінляндыі да Італіі. Помнікі, дошкі ці іншыя знакі памяці беларускім пісьменнікам ёсць як мінімум на трох кантынентах. Гэты артыкул змяшчае іх агляд.</h6><p></p><h2 id="francysk-skaryna">Францыск Скарына</h2><h6 id="pershadrukar-i-asvetnik-francysk-skaryna-u-svoy-chas-bagata-padarozhnichaulessbrgreater">Першадрукар і асветнік Францыск Скарына у свой час багата падарожнічаў.<br></h6><p>У 1506 годзе Скарына скончыў Кракаўскі ўніверсітэт, атрымаўшы ступень бакалаўра вольных навук. У 1512 годзе ў італьянскім Падуанскім універсітэце ён стаў доктарам медыцыны. У абодвух гарадах у гонар першадрукара ўстаноўлены мемарыяльныя таблічкі, а ў італьянскім універсітэце сярод самых знакамітых замежных выпускнікоў універсітэта размешчаны і яго партрэт.<br></p><p>Каля 1520 года Скарына часова пераехаў у Вільню. Тутака каля 1522 года йнвыдаў «Малую падарожную кніжку». На доме, дзе знаходзілася друкарня Скарыны вісіць мэмарыяльная дошка.&nbsp;</p><p class="msg msg--info">(File:skaryna_Vilnius, фатаздымак аўтара)</p><p>Скарына пераехаў у Прагу, дзе 6 жніўня 1517 года выдаў першую друкаваную беларускую кнігу — «Псалтыр». У чэшскай сталіцы можна знайсці тры памятныя месцы сярод якіх мэмарыяльная дошка, якая сведчыць пра тое, што ён тут беларускі першадрукар выдаў свой пераклад Бібліі ўсталявана ў двары самай старой бібліятэкі Клеменцінума. У раёне Градчаны скульптура Скарыны нагадывае пра тое, што тут ён у 1535-1539 г. працаваў батанікам па запрашэнні караля Фердынанда I.</p><p class="msg msg--info">(Files: Skaryna_Prague, Skaryna_Prague_Table, Skaryna_Prague_3; фатаздымкі аўтара)<br></p><p>Самы новы памятны знак усталяваны ў 2024 годзе каля дома купца Севярына, дзе, як мяркуецца, знаходзілася друкарня Скарыны. На знаку намаляваны пячатка першадрукара— спалучэнне сонца і маладзіка.&nbsp;<a href="https://euroradio.fm/u-praze-adkryli-pamyatny-znak-francishku-skarynu" rel="ugc" target="_blank" data-link-popup-id="ec7e97a7-78fd-485f-8691-17152d5830dd">1</a></p><p>Іншыя помнікі Францыску Скарыну можна знайсці ў Калінінградзе і сталіцы Малдовы Кішынёве.</p><h2 id="yanka-kupala">Янка Купала</h2><h6 id="nivodnamu-belaruskamu-pismenniku-u-svece-ne-pastaulena-stolki-pomnikau-yak-yanku-kupalu-za-myazhoy-u-gonar-narodnaga-paeta-znahodzyacca-yak-minimum-8-pomnikau-i-10-memaryyalnyh-doshak">Ніводнаму беларускаму пісьменніку ў свеце не пастаўлена столькі помнікаў як Янку Купалу. За мяжой у гонар народнага паэта знаходзяцца як мінімум 8 помнікаў і 10 мэмарыяльных дошак.</h6><p>Жыццё паэта было насычанае падзеямі, і ён шмат падарожнічаў. Адпаведна на месцах, звязаных з біяграфіяй выбітнага пісьменніка беларускага Адраджэння, можна часта знайсці памятныя знакі.</p><p>З 1909 да 1913 года Купала навучаўся ў Пецярбургскім універсітэце і ўдзельнічаў у рабоце навукова-літаратурнага гуртка беларускіх студэнтаў. Усталяваная на доме нумар 45 на 4-й лініі Васільеўскага вострава мемарыяльная дошка сведчыць пра тое, што тут жыў Янка Купала.<br></p><figure class="post__image post__image--center"><img loading="lazy" src="https://aliaxandra.github.io/arkush/media/posts/2/Pamiatnaja_doska_J._Kupalu_Sankt-Pieciarburh.jpg" height="1200" width="900" alt="" sizes="(max-width: 48em) 100vw, 100vw" srcset="https://aliaxandra.github.io/arkush/media/posts/2/responsive/Pamiatnaja_doska_J._Kupalu_Sankt-Pieciarburh-xs.jpg 300w, https://aliaxandra.github.io/arkush/media/posts/2/responsive/Pamiatnaja_doska_J._Kupalu_Sankt-Pieciarburh-sm.jpg 480w, https://aliaxandra.github.io/arkush/media/posts/2/responsive/Pamiatnaja_doska_J._Kupalu_Sankt-Pieciarburh-md.jpg 768w"><figcaption>Памятная дошка на доме нумар 45 на 4-й лініі Васільеўскага вострава, Санкт Пецярбург. Аўтар: Liashko</figcaption></figure><p>Важнай старонкай у жыцці Янкі Купалы была Вільня, куды Купала ўпершыню пераехаў у 1908 г. і дзе ён працаваў бібліятэкарам, а таксама рэдагаваў тэксты для газеты «Наша ніва». Пасля свайго пецярбургскага перыяду Купала вяртаецца назад у Вільню, дзе ізноў супрацоўнічае з «Нашай нівай». Таму на доме, у якім знаходзілася рэдакцыя, і дзе жыў сам паэт, знаходзіцца памятная дошка.&nbsp;</p><p>І нават там, дзе Купала быў толькі праездам, яго ушаноўваюць. У чэрвені 1910 года Купала здзейсніў падарожжа ў Фінляндыю. Натхнёны выглядам велічнага вадаспаду на рацэ Вуокса, ён напісаў верш “Над Іматрай” – аб гэтым нагадвае памятны знак.&nbsp;<a href="https://www.belta.by/society/view/memorialnyj-znak-janke-kupale-otkryli-v-finskom-gorode-imatra-320155-2018/" target="_blank">2</a></p><p>Свае ўражанні ад паездак Купала часта ўвекавечваў у літаратурнай форме. Свой цыкл вершаў “Крым” пісьменнік напісаў у 1923 г. у горадзе Гаспра (Крым, Украіна). Пра гэта інфармуе мемарыяльная дошка.</p><p>А ў Смаленску мінакі могуць даведацца пра тое, што тут у дзяржаўным ўніверсітэтце ў 1934 годзе народны паэт чытаў сваі вершы.<br></p><p>Годам пазней у 1935 падчас візіту ў складзе дэлегацыі савецкіх пісьменнікаў Купала спыніўся ў гатэлі Radisson Blu Carlton у славацкай сталіцы Браціслава. Тутака таксама ўсталяваны памятны знак.&nbsp;<a href="https://nashaniva.com/?c=ar&amp;i=242888" target="_blank" data-link-popup-id="c732594c-18fc-4a36-a6af-8e6570a3a144">3</a><br></p><p>Мемарыяльныя дошкі ёсць і ў гарадах Расіі, дзе часова спыняўся Купала: Кіславодск (Стаўрапольскі край) і Соф’іна (Маскоўская вобласць).</p><p>Напад нацыскай Германіі на Савецкі Саюз у 1941 г. прывёў да таго, што Янка Купала быў вымушаны эвакувацца на Ўсход. З лістапада 1941 года па чэрвені 1942 года ён жыў у пасёлку Пячышчы (Татарстан). Аб гэтым сведчыць не проста мемарыяльная дошка, а цэлы музей. Там захаваўся працоўны кабітнэт паэта і таксама яго прыватныя рэчы.<br></p><p>Дарэчы, у сталіцы Латвіі Рызе таксама дзейнічае музей, прысвечаны жыццю і творчасці Янкі Купалы, Якуба Коласа, Янкі Маўра. Ён далучаны да Рызкай беларускай асноўнай школы імя Янкі Купалы. Але ў гэтым годзе стала вядома, што яе 31 жніўня ліквідуюць.<br></p><p>Як вядома, пры загадкавых абставінах жыццё Купалы абарвалася у маскоўскім гатэлі. Таму на Кутузаўскім праспекце у памяць паэта ўсталяваны чатырохметровы бронзавы помнік. Для параўнання: усім вядомы помнік у парку Янкі Купалы ў Мінску мае вышыню 7 метраў.<br></p><p>Але нават ў тых краінах, дзе ніколі не ступала нага Янкі Купалы, паэта ўшаноўваюць. Напрыклад, у Ізраілі, да заснавання якога пісьменнік не дажыў. Тутака ў ваколіцах горада Ашдода ў 2015 г. усталяваны памятны камень з надпісам па-беларуску і на іўрыце.<br></p><p class="msg msg--info">(File: Janka_Kupala_Ashdod; Фатаздымак аўтара)<br></p><p>Гэты памятны знак стаіць на плошчы, якая таксама носіць яго імя. Гэта вынік сумеснай ініцыятывы амбасады Беларусі ў Ізраілі і мясцовага аддзялення Ўсеізраільскага аб’яднання ўрадженцаў Беларусі.&nbsp;<a href="https://blr.belta.by/printv/culture/view/pamjatny-znak-janku-kupalu-urachysta-adkryty-u-izrailskim-ashdodze-42037-2015/" target="_blank">4</a>&nbsp;Пры гэтым пытаньне аб прысваеньні імені плошчы імя Янкі Купалы вырашалася ў муніцыпалітэце, дзе шмат хто выступаў супраць гэтай ідэі і нават гучалі абвінавачанні Купалу ў антысемітызме. Прыводзіліся супярэчлівыя доказе, як верш Купалы “Жыды” (1919). Ісааку Цфасмана, кіраўніку Ашдодзкага аддзяленьня аб’яднаньня ўрадженцаў Беларусі ў Ізраілі, ўдалося абвергнуць гэтыя абвінавачванні, выкарыстоўваючы як доказ верш „Дзевяць асінавых кольляў“.&nbsp;<a href="https://www.svaboda.org/a/u-municypalitecie-asdodu-davialosia-davodzic-sto-kupala-nie-antysemit/27433995.html" target="_blank">5</a></p><p>У польскім горадзе Гданськ ёсць не толькі вуліца ў гонар Янкі Купалы (дарэчы вуліцы Янкі Купалы можна знайсці таксама ў Казахстане, Латвіі, Літве, Украіне і Расеі), але там з 2007 г. можна ўбачыць памятны камень, прысвечаны паэту. Мемарыяльны знак быў усталяваны, дзякуючы перадусім намаганням беларускай дыяспары Гданьска.</p><figure class="post__image post__image--center"><img loading="lazy" src="https://aliaxandra.github.io/arkush/media/posts/2/Gdansk_pomnik_Janki_Kupaly.JPG" height="1200" width="1600" alt="" sizes="(max-width: 48em) 100vw, 100vw" srcset="https://aliaxandra.github.io/arkush/media/posts/2/responsive/Gdansk_pomnik_Janki_Kupaly-xs.JPG 300w, https://aliaxandra.github.io/arkush/media/posts/2/responsive/Gdansk_pomnik_Janki_Kupaly-sm.JPG 480w, https://aliaxandra.github.io/arkush/media/posts/2/responsive/Gdansk_pomnik_Janki_Kupaly-md.JPG 768w"><figcaption>Gdańsk Przymorze Małe, pomnik wieszcza białoruskiego Janka Kupały. Аўтар: Artur Andrzej</figcaption></figure><p>У балгарскім горадзе Пліска размешчаны музейна-гістарычны комплекс «Двор кірыліцы», прысвечаны Кірылу і Мяфодзію, якія з’яўляюцца стваральнікамі глаголіцы (старажытны славянскі алфавіт). Там таксама знаходзіцца алея самых выдатных паэтаў і пісьменнікаў, якія пісалі на кірыліцы. У іх ліку і Янка Купала.&nbsp;<a href="https://www.sb.by/articles/byust-yanki-kupaly-ustanovyat-v-pliske-pervoy-stolitse-bolgarskogo-tsarstva.html" target="_blank">6</a>&nbsp;<a href="https://zviazda.by/be/news/20191104/1572891436-byust-yanki-kupaly-adkryli-u-balgarskim-goradze-pliska" target="_blank">7</a></p><p>У Кітаі знаходзяцца нават два помнікі ў гонар беларускага паэта. Адзін з іх быў адкрыты ў Другім Пекінскім універсітэце замежных моў у 2020 годзе. Годам раней быў усталяваны бюст Купалы у Сіаньскім універсітэце замежных моў. На цэрэмоніі адкрыцця студэнты, якія вывучаюць беларускую мову, паказалі творчую праграму, прадэкламавалі вершы Купалы.</p><p>У траўні 2024 г. у сталіцы Туркменістана Ашгабат паставілі 60-метровы манумент туркменскаму паэту Махтумкулі Фрагі. Недалёка ад яго ўсталявалі помнікі 25 класікам замежнай літаратуры і мастацтва, сярод іх – 5-метровы помнік Янкі Купалу.&nbsp;<a href="https://nashaniva.com/343110" target="_blank">8</a></p><p>І нават за акіянам, у амерыканскім штаце Нью-Ёрк, памятаюць пра беларускага пісьменніка з фальварка Вязынка. Па ініцыятыве славянскіх эмігрантаў у Араў-парку ў горадзе Монро усталявалі помнікі «Чацверка несмяротных», якія прадстаўляюць літаратуру чатырох краін: Аляксандр Пушкін (Расея), Тарас Шаўчэнка (Украіна), Янка Купала (Беларусь) і Уолт Ўітмэн (ЗША).<br></p><h2 id="yakub-kolaslessbrgreater">Якуб Колас<br></h2><h4 id="gistoryya-zhyccya-yakuba-kolasa-mae-nekatoryya-paraleli-z-yankay-kupalay-yon-taksama-pracavau-u-vilni-u-gazece-nasha-niva-dze-yamu-taksama-prysvechana-memaryyalnaya-doshka">Гісторыя жыцця Якуба Коласа мае некаторыя паралелі з Янкай Купалай. Ён таксама працаваў у Вільні ў газеце «Наша Ніва», дзе яму таксама прысвечана мемарыялная дошка.</h4><p class="msg msg--info">(File: Jakub_Kolas_Vilnius; Фатаздымак аўтара)</p><p>І час Другой сусветнай вайны Колас таксама правёў ва ўсходняй глыбінцы Савецкага Саюза. Праўда, не ў сённяшняй Расіі, як Купала, а ва Ўзбекістане у 1941-1943х гадах. З удзячнасці ён прысвяціў верш, у якім гаворыцца:</p><blockquote class="blockquote">У цяжкі час вайны суровай<br>Ты даў прытулак мне,<br>З узбекам песню адной мовай<br>Складалі аб вайне.<br>І меч адзін мы з ім кавалі<br>На злы варожы стан.<br>Няхай жа ўзносяць вышай хвалі<br>Цябе, Узбекістан! <a href="https://knihi.com/Jakub_Kolas/Uzbiekistanu.html" target="_blank">9</a></blockquote><p>У Ташкенце на доме, дзе ён жыў усталяванамемарыяльная дошка з барэльефем.&nbsp;<a href="https://nashaniva.com/?c=ar&amp;i=204754" target="_blank">10</a>&nbsp;У жніўні 2018 г. у гонар Я. Коласа таксама ўсталявалі бюст.&nbsp;<a href="https://nashaniva.com/?c=ar&amp;i=215159" target="_blank">11</a></p><p>І яшчэ адна паралель з Янкам Купалам: у кітайскім універсітэце, дакладней на тэрыторыі Цяньцзіньскага ўніверсітэта замежных моў стаіць бюст Я. Коласу. <a href="https://sputnik.by/20180403/pamyatnik-yakubu-kolasu-ustanovyat-v-kitae-1034608353.html" target="_blank">12</a><br></p><p>З 1917 да 1921 года паэт і пісьменнік разам з сям’ёй жыў у вёсцы Малыя Крукі у Курскай вобласці (Расея). У гэты перыяд Якуб Колас працаваў настаўнікам і напісаў каля 20 вершаў. Пра тое, што ён у гэтым раёне займаўся педагагічнай і асветніцкай дзейнасцю паведамляе дошка ў горадзе Абаянь. <a href="https://www.belta.by/society/view/memorialnaja-doska-jakubu-kolasu-otkryta-v-gorode-obojan-kurskoj-oblasti-317748-2018" target="_blank">13</a></p><h2 id="maksim-bagdanovichlessbrgreater">Максім Багдановіч<br></h2><p>Класік беларускай літаратуры Максім Багдановіч пражыў не асабліва доўгае – але вельмі насычанае жыццё. Большасць помнікаў у яго гонар знаходзяцца ў Расіі ці Украіне (у цяпер акупаваным Крыме).</p><p>У 1896 сям`я Багдановіча пераехала ў Ніжні Ноўгарад. У 1902 годзе Максім паступіў у Ніжагародскую мужчынскую гімназію, на будынку якой сёння можна ўбачыць мемарыяльную дошку. Менавіта ў Ніжнім Ноўгарадзе Багдановіч пачаў пісаць свае вершы па-беларуску, якія ён дасылаў у газету “Наша Ніва”.</p><p>У чэрвені 1908 года Багдановічы з прычыны змены месца службы бацькі зноў пераязджаюць – на гэты раз у Яраслаўль. Тут, каля будынку Яраслаўскага дзяржуніверсітэта ім. П. Г. Дзямідава стаіць помнік паэту. Багдановіч паступіў у Дзямідаўскі юрыдычны ліцэй, але юрыспрудэнцыя яго не захапляла. Замест яе ён вывучаў беларускую мову і літаратуру.</p><p>Пасля сканчэння ліцэя Багдановіч марыў пра вяртанне ў Менск. Але здароўе перашкодзіла яго планам. Ён паехаў у Крым, каб лячыцца ад сухотаў, дзе паэт памёр ва ўзросце 25 гадоў у горадзе Ялта. Таму тутака можна знайсці ня толькі дошку ў гонар паэта але і яго магілу з бюстам.</p><figure class="post__image post__image--center"><img loading="lazy" src="https://aliaxandra.github.io/arkush/media/posts/2/Yalta-Maxim_Bogdanovich-Memo.jpg" height="1200" width="940" alt="" sizes="(max-width: 48em) 100vw, 100vw" srcset="https://aliaxandra.github.io/arkush/media/posts/2/responsive/Yalta-Maxim_Bogdanovich-Memo-xs.jpg 300w, https://aliaxandra.github.io/arkush/media/posts/2/responsive/Yalta-Maxim_Bogdanovich-Memo-sm.jpg 480w, https://aliaxandra.github.io/arkush/media/posts/2/responsive/Yalta-Maxim_Bogdanovich-Memo-md.jpg 768w"><figcaption>Gdańsk Przymorze Małe, pomnik wieszcza białoruskiego Janka Kupały. Аўтар: Artur Andrzej</figcaption></figure><p>Акрамя таго, у Крыму, у горадзе Місхор ў парку санаторыя “Беларусь” з 1957 года стаіць помнік М. Багдановіча. <a href="https://zbsb.org/news/ukraina2/1046/" target="_blank">14</a></p><figure class="post__image post__image--center"><img loading="lazy" src="https://aliaxandra.github.io/arkush/media/posts/2/Mogila_Maksima_Bogdanovicha-2.jpg" height="1200" width="900" alt="" sizes="(max-width: 48em) 100vw, 100vw" srcset="https://aliaxandra.github.io/arkush/media/posts/2/responsive/Mogila_Maksima_Bogdanovicha-2-xs.jpg 300w, https://aliaxandra.github.io/arkush/media/posts/2/responsive/Mogila_Maksima_Bogdanovicha-2-sm.jpg 480w, https://aliaxandra.github.io/arkush/media/posts/2/responsive/Mogila_Maksima_Bogdanovicha-2-md.jpg 768w"><figcaption>Магіла Максіма Багдановіча</figcaption></figure><h2 id="inshyya-pismenniki">Іншыя пісьменнікі</h2><p>Нашы беларускія пісьменнікі былі не толькі ў Крыме, але і ў іншых месцах Украіны. У Кіеве Уладзімір Караткевіч скончыў філалагічны факультэт мясцовага ўніверсітэта, працаваў у адной з украінскіх школі. З 2011 года непадалёку ад будынка амбасады Рэспублікі Беларусь у памяць пра знакамітага пісьменніка ўсталявана скульптура. Бронзавы Караткевіч стаіць на фоне раскрытай кнігі, на якой змешчаны апошняя страфа ягонага верша «І тады закахалася хмара…».<br></p><p>Падчас Другой сусветнай вайны лейтэнант Васіль Быкаў ўдзельнічаў у кровапралітных студзеньскіх баях 1944 года пад Кіраваградам. У баях за вёску Вялікую Севярынку (Кіраваградзкая вобласьць) ён быў цяжка паранены. Таму яму прысвечана тут не толькі вуліца, але і мемарыяльная дошка. <a href="https://zviazda.by/be/news/20201013/1602594217-memaryyalnaya-doshka-vasilyu-bykavu-adkryta-va-ukrainskim-syale-vyalikaya" target="_blank">15</a><br></p><p>Пісьменнік і паэт Ян Скрыган правёў ваенныя гады ў высылцы. Раней быў арыштаваны па абвінавачанні ў «контррэвалюцыйнай дзейнасці» і прыгавораны да дзесяці гадоў пазбаўлення волі з высылкай у Сібір. У 1946 годзе Скрыган быў вызвалены, але савецкая ўлада яму часова забараніла вяртацца на радзіму. Менавіта па гэтай прычыны ён пераехаў у горад Ківіылі ў Эстоніі, каб быць бліжэй да Беларусі. У 1998 годзе тут паставілі помнік – вялікі камень з барэльефам паэта.</p><p>У адрозненне ад Скрыганапісьменнік Максім Гарэцкі не перажыў сталінскія рэпрэсіі. Ён быў расстраляны НКУС ў Вязьме (Смаленская вобласць). На меркаваным месцы расстрэлаў у 1992 годзе яму быў усталяваны сімвалічны помнік.</p><p>На будынку былой віленскай беларускай гімназіі, якая дзейнічала ў 1919-1944 г., памятныя дошкі інфармуюць пра тое, што тут працаваў Максім Гарэцкі і тут вучылася паэтка Наталля Арсеннева (вядомая як аўтар гімна “Магутны Божа”).</p><figure class="post__image post__image--center"><img loading="lazy" src="https://aliaxandra.github.io/arkush/media/posts/2/Arsiennieva.jpg" height="933" width="628" alt="" sizes="(max-width: 48em) 100vw, 100vw" srcset="https://aliaxandra.github.io/arkush/media/posts/2/responsive/Arsiennieva-xs.jpg 300w, https://aliaxandra.github.io/arkush/media/posts/2/responsive/Arsiennieva-sm.jpg 480w, https://aliaxandra.github.io/arkush/media/posts/2/responsive/Arsiennieva-md.jpg 768w"><figcaption>The plaque at the entrance of the Belarusian Gimnasium of Vilnia stating that Natallia Arsiennieva. Аўтар: SuuriMara</figcaption></figure><p>Ці наўрад у нейкім іншым горадзе можна знайсці столькі слядоў беларускіх культурных дзеячаў, як у Вільні. Тут ёсць мэмарыяльныя дошкі ў гонар сакратара «Нашай Нівы» Вацлава Ластоўскага, аўтара “Беларускай граматыкі для школ” Браніслава Тарашкевіча, а таксама аўтара “Дудкай беларускай” Францішка Багушэвіча. Апошні з 1884 па 1898 гады жыў менавіта ў Вільні.</p><p>На тэрыторыі сучаснай Літвы, у вёсцы Свіроніс нарадзіўся Ф. Багушэвіч, аб чым нагадвае мемарыяльная дошка на адной з хат. У суседняй вёсцы Савічунах ёсць і бібліятэка, названа ў яго гонар. Тутака ёсць і кнігі на беларускай мове.</p><p class="msg msg--info">(Files: Bahushevich_Svironys; Bahushevich_Lithuania; Bahushevich_Library; Фатаздымкі аўтара)</p><h2 id="patencyynyya-mescy-dlya-pomnikaulessbrgreater">Патэнцыйныя месцы для помнікаў<br></h2><p>У 2023 г. у горадзе Зэльва (Гродзенская вобласць) ў выніку кампаніі прарасійскіх актывістаў знішчылі помнік паэткі Ларысы Геніюш. Менавіта з-за абыякавасці ці нават непрыязнасці цяперашняй улады ў Мінску да найважнейшых дзеячаў культуры, важна захаваць памяць аб іх за мяжой.</p><p>У Празе, дзе жыла беларуская паэтка, дагэтуль няма помніка ў яе гонар. У гэтым жа горадзе правёў частку свайго жыцця Васіль Быкаў. Ён жыў таксама і ў Хельсінкі і ў Франкфурце. Паэтка Наталля Арсеньнева нарадзілася ў сталіцы Азербайджана Баку. У Тбілісі, ў суседняй Грузіі Іван Мележ напісаў свой першы твор. Таксама неаднаразова быў і Янка Купала. Свае ўражанні ён увекавечыў у апублікаванай у 1938 годзе паэме «Грузія». У беларускіх дыяспары ёсць шмат магчымасцей для стварэння месцаў памяці найвыдатнейшых сыноў і дачок Беларусі.</p><p></p></div><footer><p class="content__last-updated">This article was updated on люты 13, 2025</p><div class="content__tags-share"><aside class="content__share"><a href="https://www.facebook.com/sharer/sharer.php?u=https%3A%2F%2Faliaxandra.github.io%2Farkush%2Fhello-world%2F" class="js-share facebook" aria-label="Share with Facebook" rel="nofollow noopener noreferrer"><svg><use xlink:href="https://aliaxandra.github.io/arkush/assets/svg/svg-map.svg#facebook"/></svg></a></aside></div><nav class="content__nav"><div class="content__nav__prev"><a class="content__nav__link" href="https://aliaxandra.github.io/arkush/post-title-1/" rel="prev">Previous Post<h3 class="h6">Культурны мост: як KALEKTAR і Chrysalis Mag прадстаўляюць сучасную беларускую арт-сцэну ў выгнанні</h3></a></div><div class="content__nav__next"><a class="content__nav__link" href="https://aliaxandra.github.io/arkush/article-title-3/" rel="prev">Next Post<h3 class="h6">Што рабіць восенню?</h3></a></div></nav></footer></div></article></div></main><footer class="footer"><div class="footer__social"><a href="#" aria-label="Facebook" class="facebook"><svg><use xlink:href="https://aliaxandra.github.io/arkush/assets/svg/svg-map.svg#facebook"/></svg></a></div><div class="footer__copyright">Arkush, 2025</div></footer><script>window.publiiThemeMenuConfig = {    
      mobileMenuMode: 'sidebar',
      animationSpeed: 300,
      submenuWidth: 'auto',
      doubleClickTime: 500,
      mobileMenuExpandableSubmenus: true, 
      relatedContainerForOverlayMenuSelector: '.navbar',
   };</script><script defer="defer" src="https://aliaxandra.github.io/arkush/assets/js/scripts.min.js?v=1b09dc64eb6086ddc9720890661ff038"></script><script>var images = document.querySelectorAll('img[loading]');

      for (var i = 0; i < images.length; i++) {
         if (images[i].complete) {
               images[i].classList.add('is-loaded');
         } else {
               images[i].addEventListener('load', function () {
                  this.classList.add('is-loaded');
               }, false);
         }
      }</script></body></html>